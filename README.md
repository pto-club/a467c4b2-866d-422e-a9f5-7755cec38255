# a467c4b2-866d-422e-a9f5-7755cec38255
Cartea Tehnică a Construcției: Republica Moldova - model de documente

- Anexa nr. 6 la Regulamentul de recepţie a construcţiilor şi instalaţiilor aferente

## CARTEA TEHNICĂ A CONSTRUCŢIEI
# C E N T R A L I Z A T O R U L
### pieselor cuprinse în Cartea tehnică a construcţiei

1) Fişa de date sintetice;
2) Capitolul A*): documentaţia privind proiectarea;
3) Capitolul B*): documentaţia privind execuţia;
4) Capitolul C*): documentaţia privind recepţia;
5) Capitolul D*): documentaţia  privind  exploatarea, repararea, întreţinerea şi urmărirea comportării în timp;
6) Jurnalul evenimentelor.

## Capitolul A*): documentaţia privind proiectarea
_________________________________________________________
_________________________________________________________
## Capitolul B*): documentaţia privind execuţia
________________________________________________________
________________________________________________________
## Capitolul C*): documentaţia privind recepţia
_________________________________________________________
_________________________________________________________
## Capitolul D*): documentaţia privind exploatarea, repararea,întreţinerea şi urmărirea comportării în timp
_________________________________________________________
_________________________________________________________
> /* Se vor include pe capitole borderourile generale ale  dosarelor documentaţiei de bază şi copiile borderourilor cu  cuprinsul  fiecărui dosar în parte.

# FIŞA DE DATE SINTETICE
1. Obiectul de construcţie (denumire, localizare)
2. Investitorul (denumirea şi sediul unităţii)
3. Reprezentanţii investitorului cu sarcini de verificare a calităţii construcţiei (numele, 
prenumele, funcţia, atribuţia)

4. Proiectantul lucrării:  
a) denumirea şi sediul sau adresa unităţii-proiectant general şi a unităţilor subproiectante  
b) numele şi prenumele şefului de proiect  
c) numele şi prenumele proiectantului de specialitate, denumirea şi sediul unităţilor de care aparţin  

5. Verificatorul (sau verificatorul de proiecte atestat), (numele, prenumele, nr. certificatului de atestare)  
6. Executantul construcţiei:  
a) denumirea şi sediul sau adresa unităţii executante (antreprenor general) şi, dacă este cazul, a unităţilor executante pentru instalaţiile aferente construcţiilor  
b) numele şi prenumele dirigintelui de şantier atestat  
c) numele şi prenumele conducătorului direct al lucrărilor (şeful punctului de lucru al obiectivului)  

7. Modificări intervenite în datele de la pct.1-6 (data modificării şi modificarea)
8. Experţii tehnici  atestaţi  care  au  verificat  calitatea  şi comportarea construcţiei 
(numele, prenumele,  nr.  certificatului  de testare)
9. Comisia de recepţie la terminarea lucrărilor (numele şi prenumele membrilor ei,
unitatea în care muncesc)
10. Comisia de recepţie finală (numele şi prenumele membrilor  ei şi unitatea fiecăruia de muncă)
11. Data începerii execuţiei
12. Data aprobării recepţiei la terminarea lucrărilor
13. Data aprobării recepţiei finale
14. Gradul de seismicitate luat în calcul la proiectarea construcţiei
15. Alte date

# JURNALUL EVENIMENTELOR

|  Nr. d/o | Data evenimentului  |  Codul evenimentului | Reprezentarea evenimentului şi a efectelor sale asupra obiectului  | Nr. procesului-verbal,nr. dosarului  | Denumirea unităţii, numele prenumele, funcţia persoanei care înscrie evenimentul  | Semnătura responsabi-lului de Cartea tehnică a construcţiei  |
|:-:|:-:|:-:|:-:|:-:|:-:|:-:|
|  1 | 2  |  3 | 4 | 5  | 6  | 7  |
|   |   |   |   |   |   |   |

## Instrucţiuni de completare:
Rubrica 1 -  numărul de ordine a înscrierilor;
Rubrica 2 - data (ziua, luna, anul);
Rubrica 3 - codul evenimentului.
Evenimentele care se înscriu în Jurnal se codifică cu următoarele litere:
> Codul -  Denumirea evenimentului
- UC     Rezultatul verificărilor periodice din cadrul urmăririi curente;
- US Rezultatul verificărilor din cadrul urmăririi speciale, în cazul în care implică luarea anumitor măsuri;
- M     Constatarea unor deficienţe (reparaţii, consolidări etc.) şi măsurile de intervenţie;
- E Evenimente excepţionale (cutremur, incendii, inundaţii, alunecări de teren, căderi masive de zăpadă, etc.);
- A     Rezultatul verificărilor organelor de control;
- C Rezultatul controlului privind modul de întocmire şi păstrare a Cărţii tehnice a construcţiei.
- Rubrica 4 - prezentarea evenimentului;
- Rubrica 5 - numărul procesului-verbal al evenimentului constatat şi numărul dosarului unde este îndosariat procesul-verbal;
- Rubrica 6 - denumirea unităţii, numele, funcţia persoanei care înscrie evenimentul;
- Rubrica 7 - semnătura responsabilului de întocmire  şi  păstrarea Cărţii tehnice a construcţiei.

# N O R M E PRIVIND CUPRINSUL ŞI MODUL DE ÎNTOCMIRE, COMPLETARE  ŞI PĂSTRARE A CĂRŢII TEHNICE A CONSTRUCŢIEI
## I. DISPOZIŢII GENERALE

1.  Cartea  tehnică construcţiei (C.T.C.) cuprinde toată documentaţia tehnică privind realizarea construcţiei începînd cu etapa de proiectare şi pînă la punerea în funcţiune a obiectului, oglindind, totodată, şi exploatarea ulterioară  a o biectului, inclusiv  toate modificările ce se vor opera în procesul exploatării lui.  
2. Cartea  tehnică  a construcţiei  are  ca  scop reflectarea documentară a mersului execuţiei construcţiei. Ea oferă  posibilitatea de  a  urmări  şi  cunoaşte  calitatea  lucrărilor  de  construcţie, principalele caracteristici şi parametri ai  obiect  ului,  precum  şi evoluţia lor după predarea lui în exploatare şi, nemijlocit, în timpul exploatării lui.  
3. Cartea tehnică a construcţiei se întocmeşte pentru toate obiectele de construcţie, indiferent de natura proprietăţii lor.  
4. Cartea tehnică a construcţiei se elaborează  pentru  fiecare obiect de construcţie şi este eliberată împreună  cu  documentaţia  de proiect şi de deviz ca parte integrantă a proiectului.  

## II CUPRINSUL CĂRŢII TEHNICE A CONSTRUCŢIEI
5. Cartea tehnică a construcţiei este alcătuită din 4 capitole:  
A, B, C şi D, care cuprind următoarea documentaţie tehnică:  
Capitolul  A:  Documentaţia   tehnică   privind   proiectarea construcţiei,  
Capitolul B: Documentaţia tehnică privind execuţia construcţiei,  
Capitolul C: Documentaţia tehnică privind recepţia construcţiei,  
Capitolul D: Documentaţia tehnică privind exploatarea, repararea, întreţinerea şi urmărirea comportării în timp a obiectului construit.  
6. Fiecare capitol va cuprinde borderoul documentaţiei unde se va consemna denumirea  documentului,  numărul  mapei  sau  a  dosarului, numărul de file şi cuprinsul fiecărei mape.  
7. Documentaţia  tehnică  privind  proiectarea  construcţiei  din capitolul A va cuprinde:  
a) actele privind atribuirea terenului pentru construcţie;  
b) studii  şi  avize  geotehnice, hidrologice, hidrogeologice, climatologice şi ecologice, documente privind  gradul  de  intensitate seismică şi de altă natură care au stat la baza proiectării obiectului;  
c) lista obiectelor ce urmează a fi date în  exploatare,  etapele acesteia cu indicarea datelor esenţiale;  
d) lista şi seturile desenelor de  execuţie,  de  deviz  şi  altă documentaţie de proiect;  
e) procesele-verbale de coordonare, aprobare şi de transmitere  a documentaţiei de proiect;  
f) documentaţia privind argumentarea modificărilor şi executarea lor, dacă acestea au avut loc în proiect;  
g)  rezultatele calculelor parametrilor de bază şi ale sarcinilor;  
h) caietele de sarcini privind executarea lucrărilor (acolo  unde este cazul);  
i) alte documente vizînd opbiectul în cauză.  
8. Documentaţia tehnică  privind  executarea  construcţiei   din capitolul B va cuprinde:  
a) autorizaţia de executare a lucrărilor de construcţie-montaj;  
b) autorizaţia privind dreptul de folosinţă specială a apei (cînd este cazul);  
c) acte privind trasarea geodezică a amplasamentului şi a lucrărilor geodezice efectuate pe parcursul executării construcţiei;  
d) procesele-verbale de examinare a lucrărilor ascunse  şi  de recepţie intermediară a construcţiilor responsabile;  
e) jurnalele de execuţie a lucrărilor;  
f) jurnalul de  supraveghere  a  construcţiei  ţinut  de  autorul proiectului;  
g) jurnalele de execuţie a lucrărilor pe specialitate;  
h) actele şi procesele-verbale privind controlul şi verificarea calităţii lucrărilor de construcţie-montaj, efectuate de  organele  de control;  
i) lista schemelor de execuţie privind montarea construcţiilor şi comunicaţiilor;  
k) procesul-verbal de încercare a elementelor de construcţii;  
l) procesul-verbal de recepţie a utilajului  în  urma  încercării individuale;  
m) procesele-verbale  de  încercare  a  conductelor  tehnologice, sistemelor, comunicaţiilor;  
n) alte documente.  
9. Documentaţia   tehnică  privind  recepţia  construcţiei, specificată la capitolul C, va cuprinde:  
a) procesul-verbal de recepţie la terminarea lucrărilor;  
b) procesul-verbal de recepţie finală;  
c) procesul-verbal de recepţie a utilajului în urma încercării în ansamblu;  
d) procesele-verbale privind efectuarea diverselor încercări ale instalaţiilor, sistemelor, utilajului;  
e) adeverinţele şi lista  adeverinţelor  privind  preluarea  spre deservire  de către unităţile orăşeneşti a  reţelelor  inginereşti exterioare care vor asigura exploatarea normală a obiectului;  
f) evidenţa defectelor  şi  nefinisărilor  scoase  la  iveală  pe parcursul lucrului comisiei de recepţie;  
g) certificatul despre rezultatele inspectării bunului imobil de  model stabilit  de Agenţia Relaţii Funciare şi Cadastru;  
h) lista materialelor,  utilajelor,  construcţiilor  însoţite  de certificate sau fişe tehnice care oglindesc calitatea lor;  
i) fişa tehnică a obiectului;  
k) adeverinţa privind efectuarea lucrărilor de amenajare;  
l) adeverinţa privind corespunderea în natură a construcţiilor şi faţadelor clădirii cu soluţia din proiect;  
m) procesul-verbal al adunării  consiliului cooperativei de construcţie locativă (pentru atare cooperative) privind  hotărîrea  de recepţie a clădirii;  
n) documentele  centralizate  ale  comisiei  de  recepţie la terminarea lucrărilor;  
o) documentele centralizate ale comisiei de recepţie finală.  
10. Documentaţia tehnică privind exploatarea, repararea, întreţinerea şi urmărirea comportării în timp,  specificată  la capitolul D, va cuprinde:  
a) indicaţiile scrise ale proiectantului privind urmărirea comportării obiectului în timpul exploatării lui,  instrucţiunile  de exploatare şi întreţinere, lista prescripţiilor de bază  care  trebuie respectate în timpul exploatării obiectului;  
b) documentaţia privind urmărirea comportării obiectului în timpul exploatării (acolo unde  este  cazul);  proiectul  de  urmărire specială a obiectului (urmărire în timp);  
c) proiectele conform cărora au fost  efectuate  modificările  în execuţia construcţiei după recepţia obiectului în exploatare;  
d) procesele-verbale de constatare a  deficienţelor în execuţia proiectului şi/sau în execuţia construcţiei după  recepţia  obiectului şi în timpul exploatării, măsurile de  intervenţie  pentru  remedierea lor;  
e) procesele-verbale de constatare  a  consecinţelor  apărute  în timpul exploatării (inclusiv proiectele şi lucrările de remediere);  
f) procesele-verbale de predare-primire  a  obiectului  în  cazul schimbării unităţii de exploatare;  
g) jurnalul evenimentelor din perioada urmăririi comportării obiectului în timpul exploatării lui;  
h) alte documente.  
11. Pentru obiectele  de  construcţie  proprietate  personală  şi anexele  gospodăreşti,  ca  şi  pentru  obiectele  de    construcţie proprietate de stat de mică importanţă  (garduri,  şoproane  etc.),Cartea tehnică a construcţiei va cuprinde actele pri  vind  atribuirea terenului pentru construcţie, autorizaţia de executare a  construcţiei şi documentaţia tehnică necesară la darea obiectului în exploatare.  
12. Actele ce formează documentaţia de bază a Cărţii  tehnice  a construcţiei vor fi  îndosariate  pe  capitolele  respective.  Fiecare dosar va fi marcat cu litera corespunzătoare capitolului: A, B, C, D, iar numărul de ordine al dosarului - cu cifre arabe.
    
## III COMPLETAREA, FOLOSIREA ŞI PĂSTRAREA CĂRŢII TEHNICE A CONSTRUCŢIEI
13. Cartea tehnică a construcţiei se întocmeşte pentru obiectele noi de către investitor  împreună  cu  unităţile  de   proiectare, executantul şi unitatea de exploatare.  
14. Proiectantul obiectului de construcţie întocmeşte şi  predă investitorului, pe măsura  elaborării, însă  cel  tîrziu  cu  3  zile înainte  de  data  admiterii  recepţiei  la  terminarea  lucrărilor, documentaţia prevăzută în capitolul A, pct. 7.  
15. Executantul întocmeşte documentaţia prevăzută la capitolul B, pct. 8 şi documentaţia prevăzută în capitolul C în pct. 9 a, b, c,  d, f, g, h, i, l, m, n, o.  
16. Investitorul completează documentaţia prevăzută la capitolul C, pct.  9  e,  m,  o  şi,  pe  parcursul  executării   construcţiei, completează documentaţia prevăzută în capitolele A, B, C cu actele  ce cad în sarcina sa, le îndosariază în confor mitate cu prevederile din pct.12 şi întocmeşte borderoul  documentaţiei  pe  capitole.  Această documentaţie  investitorul  o  prezintă  la  efectuarea  recepţiei  la terminarea lucrărilor şi recepţiei finale.  
17. Cartea tehnică  a  construcţiei  se  prezintă  comisiilor  de recepţie la terminarea lucrărilor după efectuarea recepţiei  finale  a obiectului  de  construcţie,  apoi  se predă pentru   păstrare investitorului (în cazul cînd investitorul este în a  celaşi  timp  şi unitatea de exploatare) sau unităţii de exploatare.  
18. După  recepţia  finală  a  obiectului, Cartea  tehnică  a construcţiei se păstrează la investitor (în  cazul  cînd  investitorul este în acelaşi timp şi unitatea de exploatare) sau la unitatea  de exploatare, care pe  parcursul  exploatării  obiec  tului  completează capitolul respectiv al Cărţii tehnice a construcţiei (capitolul D).  
19. Conducătorul unităţii investitorului sau conducătorul unităţii de exploatare (preşedintele consiliului    cooperativei locative) este persoana responsabilă de Cartea tehnică a construcţiei, de efectuarea urmăririi comportării obiectului în  timpul  exploatării lui în conformitate cu prezentele Norme.  
20. În cazul schimbării  investitorului  sau  a  unităţii  de exploatare, se va preda şi Cartea tehnică a  construcţiei,  consemnînd acest fapt în procesul-verbal de predare-primire, efectuînd, totodată, înscrierea respectivă şi anexînd procesul-verbal la capitolul D.  
21. Rezultatele urmăririi comportării obiectului şi starea lui în timpul exploatării se vor consemna în Jurnalul evenimentelor o dată în semestru, dacă proiectul nu prevede alt termen.  
În  cazul  cînd  au  loc  evenimente  excepţionale  (cutremure, incendii,  inundaţii,  alunecări de teren etc.),  se    efectuează examinarea obiectului.  Rezultatele  examinării  se  vor  consemna  în Jurnalul  evenimentelor  la  capitolul  D.  Urmărirea  compor    tării obiectului în acest caz se efectuează în măsura necesităţii.  
22. Respectarea prezentelor Norme se controlează de către:  
- comisiile de  recepţie  cu  ocazia  recepţiilor  la  terminarea lucrărilor şi recepţia finală a obiectului;  
- reprezentanţii organelor de supraveghere, sub controlul  cărora se află obiectul;  
- conducătorul  autorităţii  ierarhice  a  investitorului  sau  a unităţii de exploatare;  
- reprezentanţii puterii publice locale în teritoriul căreia este situat obiectul.  
Rezultatele controalelor se vor consemna în  mod  obligatoriu  în Jurnalul evenimentelor.  
23. Mijloacele financiare necesare pentru întocmirea, completarea şi păstrarea  Cărţii  tehnice  a  construcţiei  vor  fi  acoperite  de unitatea responsabilă de păstrarea Cărţii tehnice a construcţiei.  
24. Este categoric interzisă înstrăinarea parţială  sau  total  a Cărţii tehnice a construcţiei.  
25. Cartea tehnică a construcţiei se păstrează  pe  toată  durata existenţei construcţiei,  pînă  la  demolarea  ei.  Hotărîrea  privind demolarea construcţiei se va consemna în  Jurnalul  evenimentelor,  la capitolul D. În acest caz, Cartea tehnică a construcţiei se  va  preda Serviciului de Stat de Arhivă.  
26. Vinovaţii  de nerespectarea prezentelor  Norme poartă răspundere în conformitate cu legislaţia  în  vigoare a Republicii Moldova.  
